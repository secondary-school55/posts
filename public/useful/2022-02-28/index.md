---
title: Що робити під час артилерійського чи ракетного обстрілу
---

Дії цивільного населення у військовий час.

Артилерійський обстріл – один із найбільш небезпечних видів вогневого враження під час воєнних конфліктів, в результаті якого можлива велика кількість випадкових жертв серед населення. Про початок обстрілу ви можете д ізнатися почувши віддалені звукипострілів, гуркіт та спалахи впуску ракет.

Якщо ви почули свист снаряду (шурхіт), а через 2-3 секунди – вибух, одразу падайте на землю. **НЕ ПАНІКУЙТЕ!** Швидко і уважно озерніться довкола та знайдіть місце, де можна сховатися надійніше.

Місця можливого схову:

- спеціально обладнані бомбосховища;
- підземні переходи;
- метро;
- будь-яка канава, траншея чи яма;
- широка труба водостоку (максимум на 3-4 метри);
- вздовж широкого бордюру чи паркану;
- дуже великий підвал під капітальними будинками старої забудови;
- оглядова яма відкритого гаража чи СТО;
- каналізаційні люки поруч із вашим будинком, однак, це має  бути саме каналізація чи водопостачання,(але це крайні випадок) – в жодному разі НЕ ГАЗОВА МАГІСТРАЛЬ;
- якщо в полі зору немає укриття , куди можна перебігти швидким кидком – просто ляжте на землю і лежіть, закривши голову руками.

**ЯКЩО ОБСТРІЛ ЗАСТАВ ВАС НА ВУЛИЦІ**

Якщо артилерійський обстріл застав вас на вулиці, негайно лягайте на землю (канаву, яму), щільно притуліться до якогось виступу: бордюру, клумби, забору або якоїсь бетонної конструкції та накрийте голову руками.

Прийняти лежачу позицію необхідно для того, щоб знизити шанс влучення осколків. Снаряди та міни підриваються у верхньому шарі ґрунту, уламки після підриву летять на висоті 30-50 см над поверхнею землі.

**ЯКЩО ПІД ЧАС ОБСТРІЛУ ВИ ЗНАХОДИТЕСЬ В ТРАНСПОРТІ**

У разі якщо обстріл застав вас у маршрутному таксі, трамваї, тролейбусі – вимагайте (змусьте) негайної зупинки транспорт, відбіжіть від дороги в протилежному напрямку від багатоповерхівок та промислових об’єктів і заляжте на землю. Озирнутіть і очима знайдіть більш надійне укриття неподалік.

Якщо перші вибухи застали вас в автомобілі: НЕГАЙНО зупиняйте машину, відбіжіть якомога далі від дороги і швидко шукайте укриття.

**ЯКЩО ОБСТРІЛ ЗАСТАВ ВАС В БУДІВЛІ**

Негайно зійдіть у підвал, у випадку, якщо підвал відсутній або зачинений, зайдіть до сусідів на першому поверсі. Чим нижче спуститися , тим безпечніше.

Якщо артилерійський обстріл застав вас у будинку зненацька і не лишилося часу зреагувати, швидко йдіть в кімнату віддалену від напрямку, звідки ведеться обстріл. Лежачи або сидячи притуліться до несучої стіни, не стійте напроти. Найчастіше осколки потрапляють у приміщення через вікна. Якщо є можливість завчасно заклейте скло вікон скотчем або забарикадуйте шафами, це врятує вас від уламків скла. Якщо обстріли є постійними, необхідно завчасно забарикадувати вікна мішками з піском, важкими меблями, речами.

У приватних будинках можна використовувати льох, але візьміть до уваги, що його може завалити. Тому заздалегідь залишите у будинку на видному місці великий помітний плакат із інформацією про ваше місцезнаходження під час обстрілів і розташування льоха.

У підвал необхідно взяти телефони, запас води та документи

**ПІСЛЯ ЗАКІНЧЕННЯ АРТИЛЕРІЙСЬКОГО ОБСТРІЛУ**

Зачекайте приблизно 10хв. Обережно підніміться, уважно огляньте місцевість навколо себе, пересувайтесь не кваплячись та уважно оглядайте маршрут руху, ноги ставте на вільну від уламків поверхню. Не піднімайте з землі жодних незнайомих вам предметів!

Бойові елементи зазвичай розриваються під час падіння, але можуть вибухнути й пізніше, у руках – від найменшого руху або дотику!

І найголовніше- якщо ви цивільна особа, НІКОЛИ не одягайте військову форму під час бойових дій!