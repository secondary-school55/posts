---
title: КЗШ №55 КМР ДО: актуальне питання сьогодення - «Лайкоманія у соціальних мережах»
---

Інтернет-залежність – це явище, яке в останні роки набуло справді вражаючого розмаху. Особливо небезпечною вона є для дітей і підлітків, адже їм набагато складніше самостійно впоратися з потягом до онлайн-життя й вчасно зупинитися.

У лютому цього року вже вкотре відзначають День безпечного інтернету. Щоб розширити й поглибити знання учнів про безпечний інтернет та соціальні мережі **04.02.2022 у КЗШ №55 КМР ДО** відбулись Інформаційні години: у **1-В та 2-Б** класах була проведена виховна година «Мій вибір -  спілкування з людиною, а не з гаджетом». Кожен знає про шкоду впливу комп'ютерної залежності на психічне і фізичне здоров'я дітей. Діти взяли активну участь в обговорюванні цих проблем та їх вирішенні. 

У **3-А, 3-Б** класах -  «Інтернет – друг чи ворог». Метою години спілкування було сприяти обізнаності учнів про небезпеки, які існують в Інтернеті та соціальних мережах і про шляхи їх подолання. Мотивувати поширювати цю інформацію у своєму середовищі.

Учні **5-А** класу на виховній годині «Лайкоманія у соціальних мережах» з'ясовували плюси і мінуси «лайків». Усі отримали лайк за активне обговорення й поділились лайком з учителем за корисну інформацію! 

Для дітей **5-Б** класу була проведена виховна година «Безпечний інтернет. Обережно! Соціальні мережі». Здобувачам освіти було наголошено, що мережа Інтернет має свої плюси та мінуси. Виявили, що «Нік» – це вигадане ім’я, яке вживають користувачі Інтернет-форумів, не називаючи своє справжнє ім’я. А під «ніком» може бути будь-хто.

Учні **6-А** навчились розвивати уважність спостережливість, критичне мислення. Познайомились з поняттям тролінг, кібер-булінг та маніпуляція.    Сучасні діти вимагають уваги до себе, як ніяке інше покоління. У відповідь їм пропонується ціла палітра засобів для самореклами, чого вартий один лише TikTok. Але чи завжди такі широкі можливості на користь? Бажання визнання та уваги може стати дійсно нестримним, тож юним блогерам та тіктокерам варто частіше перевіряти, чи не втрапили вони у пастку лайкоманії. Учні **6-Б** класу - веселі та впевнені в собі діти, які добре розуміються на соцмережах та блогах. Не менш досконало вони обізнані й у правилах безпеки в інтернеті, отже, залишається тільки не забувати застосовувати свої знання, бути поміркованими в самооцінюванні.

Щоб дізнатися, у яких саме  країнах найвищі показники часу перебування в соціальних мережах, **7-А** опрацювали статистику даних за 2021 рік, після чого за допомогою діджитал інструменту [https://padlet.com/balagelizaveta/j4q4v6lxy75xmft4](https://padlet.com/balagelizaveta/j4q4v6lxy75xmft4) у вигляді карти світу, учні відмічали на ній час, який проводять жителі певних країн у соціальних мережах. Було з'ясувано, що найбільше часу витрачає на це країна Філіппіни (04 години 15 хвилин), а найменше - Японія (00 годин 51 хвилину).

Діти **7-В** зробили висновок, що багато часу проводять у віртуальному просторі, часто на противагу реальному спілкуванню. Соціалізацію й спілкування з однолітками замінюють онлайн-спілкуванням. 

Здобувачі освіти **9-А, 9-Б** класів брали участь в обговоренні актуальної теми для молоді. З’ясували наскільки важливо для підлітків отримувати «лайк» від оточуючих людей.

Важливість отримувати похвалу від інших - це проблема зі своєю власною самооцінкою. Людина має бути вільною від будь-яких протиприродних залежностей.

**Любить себе й оточуйте гарними друзями й людьми!**

<slideshow></slideshow>