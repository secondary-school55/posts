---
title: День знань
---

1 вересня барвами осінніх квітів, переспівами першого дзвоника, усмішками вчителів, святковою атмосферою, свіжістю оновлених класів зустрічала дітей Криворізька загальноосвітня школа І-ІІІ ступенів №55.

Традиційно День знань щороку перетворюється на велику та радісну подію. Усі усміхнені, здорові, готові до сприйняття нових знань, сповнені сил та бажання до навчання.

Свято Першого дзвоника завжди було особливою подією для учнів, їхніх батьків, вчителів. Саме першого вересня розпочинається навчальний рік у школах. Хтось переступає цього дня поріг школи вперше, для когось навчальний рік вже випускний.

Для учнів 1, 9, 11 класів було проведено святкову зустріч на подвір’ї закладу. Діти, учителі, батьки дотримувались безпечної дистанції.

З привітальним словом до присутніх звернулася директор школи Горевич Людмила Володимирівна, побажала всім вдалого нового навчального року.

На завершення пролунав символічний «перший дзвоник». Під щедрі оплески присутніх першокласники, головні герої свята, уперше ступили на шкільний поріг.

Усім школярам бажаємо наполегливості, відмінних оцінок, творчості та насиченого життя в наступному навчальному році! Нехай новий навчальний рік буде вдалим. Будьте щирими та підтримуйте один одного. Учіться заради себе та майбутнього нашого міста і всієї країни!

<slideshow></slideshow>

1 Вересня… День Знань… Початок навчального року… А для першокласників пролунав дзвоник на перший у їхньому житті урок. Які вони всі гарні, чепурненькі, веселі, жваві! Для них цей день особливий – День народження класу. Нові знайомства, друзі, відкриття… Народилася нова шкільна родина – 1-А клас. Тож привітаємо малят з цим радісним днем. Побажаємо успіхів у навчанні, цікавих подорожей в країні Знань! 

<slideshow id="*1a"></slideshow>
<slideshow id="*1b"></slideshow>

Цікавим, насиченим та емоційним був перший урок у 2-А класі. Учні активно демонстрували свої знання у вікторині «Чи знаєш ти свою країну?», розгадувати кросворди, працювали над прислів‘ями, ребусами, вправлялися у конкурсі скоромовок та знавців рідної мови.

Вчитель Фербей Вікторія Миколаївна запропонувала переглянути відеоролик «Найважливіші події незалежної України».

Особливо сподобалось учням збирати карту України та розфарбовувати її. Наприкінці уроку другокласники писали свої побажання Україні та створили з них віночок.

<slideshow id="*2a"></slideshow>

«Що для мене Україна?» - ось з такого питання розпочали свій перший урок  учні 2 - Б класу в новому навчальному році. 

«Україна – це наше минуле, теперішнє та майбутнє. З нею тісно пов’язане наше народження, дитинство. Тут ми виросли, тепер навчаємося в школі. Україна – це любий нашому серцю край. Тут наш рідний дім. Дорогі родичі, друзі та знайомі – гарі люди, які оточують нас. Український край багатий на добрі традиції та солов’їні  пісні. Україна — це милозвучна рідна мова. Я один з українців, я громадянин України. Ми зможемо мужніти і рости разом з нашою державою.», - розмірковували діти.

«А сьогодні учні повинні наполегливо вчитися, щоб у майбутньому принести Україні якомога більше користі», - підсумок Першого уроку.

<slideshow id="*2b"></slideshow>
<slideshow id="*3a"></slideshow>
<slideshow id="*4a"></slideshow>

Для учнів 4-Б класу проведено виховну годину з теми «Україна - це Ми». Усі були активними учасниками уроку, позитив та веселі посмішки були подаровані кожною дитиною.

<slideshow id="*4b"></slideshow>

Першовересень 5-А класу! Із добрим настроєм до нових вражень і відкриттів у новому навчальному році!

<slideshow id="*5a"></slideshow>

Україна - наша рідна держава, ненька наших батьків.
Ми маємо велику честь бути громадянами цієї сонцесяйної країни.
Любимо її за розкішні та мальовничі краєвиди.
Україна - країна, що дає нам змогу на світле майбутнє.
Україна - багато значить для нас, школярів.

<slideshow id="*7b"></slideshow>
<slideshow id="*8b"></slideshow>