---
title: ОНЛАЙН-СВЯТО ОСТАННІЙ ДЗВОНИК - 2022
---

Ось і завершився нелегкий 2021-2022 навчальний рік, який війна розділила на дві половини: до 24 лютого  і після. На жаль, цього року в нашому закладі урочисто не пролунав останній дзвоник, учні не зібралися на  шкільному подвір’ї. Стіни рідної школи тримають у собі ностальгію за дзвінкими дитячими голосами, проте КЗШ №55 КМР ДО перегорнула ще одну свою сторінку в історії закладу, адже життя надихає рухатись далі. 

08.06.2022 у дружньому колі колективу КЗШ №55 КМР ДО відбулося свято Останнього дзвоника в дистанційному форматі.

Для багатьох школярів   нетрадиційний  останній шкільний дзвоник сповістив про початок канікул, а для випускників - початок дороги в доросле  та самостійне життя, у якому - нові вершини та досягнення. 

Дорогі учні, шановні вчителі та батьки, щиро вітаємо зі святом Останнього дзвоника! Бажаємо вам мирного неба, спокійного відпочинку, набратися духовних і фізичних сил перед початком нового етапу навчання. 

Для вас, випускники, цей дзвоник справді є останній. Залишаються позаду шкільні роки - найбільш безтурботна та щаслива пора життя, сповнена мрій та сміливих планів. Віримо, що ви реалізуєте власні здібності, таланти, побудуєте успішну долю, будете гідними творцями свого життя й справжніми патріотами своєї країни! Бажаємо вам впевненості у власних силах, невичерпного завзяття та здійснення всіх ваших мрій.

Миру всім, добра, міцного здоров’я та успіхів!

<youtube id="tPtTvR2FDys"></youtube>

<slideshow></slideshow>